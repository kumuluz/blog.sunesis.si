--- layout: post title:  "Prvi korak k doseganju ciljev pametnega mesta"
date:   2022-01-15 author: ezupancic categories: [API] tags:
[Crowdsensing, KumuluzCrowdsensins, Pametna mesta] ---

Pametno mesto je relativno nov in zelo širok pojem s številnimi
definicijami. V grobem pomeni mesto, ki s pomočjo razvite infrastrukture
in naprednih IT storitev prebivalcem omogoča visoko kakovost življenja,
mestnim oblastem pa enostaven pregled in upravljanje z viri. **Prvi
korak na poti do pametnega mesta je zagotovo sodelovanje in učinkovita
dvosmerna komunikacija z občani.**


<!--more-->


Med izzive, s katerimi se pri tem srečujejo občine, lahko uvrstimo
sledeče: - Kako občanom posredovati pomembna obvestila? - Kako
informirati občane o dogajanju v občini? - Kako občane informirati o
uspešnem vodenju občine? - Kako spremljat zadovoljstvo občanov z
vodstvom občine? - Kako se povezati z občani, jih razumeti in z njimi
zgraditi trajen odnos? - Kako vzpostaviti dvosmerno komunikacijo z
občani? - Kako to narediti na hiter in učinkovit način?

Platforma KumuluzCrowdsensing naslavlja te izzive in omogoča pošiljanje
ciljnih sporočil občanom na različne kanale. S pomočjo zbiranja podatkov
iz različnih virov (senzorji, mobilni telefoni, IoT naprave, zaledni
sistemi občine), njihovo agregacijo in anonimizacijo, zagotavljanjem
ustrezne varnosti zbranih podatkov, omogoča učinkovito sodelovanje med
deležniki pametnih mest in spremljanje odzivov v realnem času.
KumuluzCrowdsensing podpira različne možnosti **kam, komu, kdaj in kje
poslati sporočila** uporabnikom, da bodo le-ta dosegla svoj namen in
vzpostavila trajen odnos med občani in mestno upravo.



## KAM?

Ali je občane o prihajajočih dogodkih v občini boljše obvestiti preko
e-maila ali SMS sporočil?  Odgovor se skriva v kombinaciji obojega – na
primer: pošiljanje e-maila z mesečnim koledarjem dogodkov v občini in
pošiljanje SMS opomnika o prihajajočem terminu dogodka samo za tiste
dogodke, ki jih občan označi kot zanimive. Platforma KumuluzCrowdsensing
je enotni sistem za pošiljanje sporočil na različne kanale: e-pošto, SMS
in mobilna obvestila (push notification). Prav tako podpira pošiljanje
sporočil na več kanalov hkrati in enostavno preklapljanje med kanali
tekom komunikacije.

![Izbira kanala za pošiljanje sporočil]({{ site.baseurl }}/assets/images/posts/prvi-korak-smart-city/kumuluzCrowdsensing-channels.png)



## KOMU?

Obvestilo o izklopu elektrike v določenem okrožju je relevantno samo za
prebivalce le-tega. Za ostale predstavlja neželene vsebine (spam), ki
vodijo k temu, da prebivalci obvestil občine ne jemljejo več kot
relevantne.  KumuluzCrowdsensing na podlagi statističnih analiz in
integracije z internimi sistemi izdela profile uporabnikov. Natančni
profili strank omogočajo napredno segmentacijo in s tem pošiljanje
pravih sporočil pravim naslovnikom z uporabo pravih kanalov.


## KDAJ?

Glede na vsebino in preference posameznika je pri učinkoviti
komunikaciji pomemben tudi čas pošiljanja. Ali je pošiljanje sporočila
ob 21h primerno? Odvisno. Če gre za nastavljeni opomnik, da je naslednji
dan odvoz BIO odpadkov, ki prejemnika spomni na to, da nastavi zabojnik
na ustrezno mesto - je primerno. Če gre za sporočilo, da je potrebno
izpolniti vlogo in jo oddati – ni najbolj primerno, saj ljudje o takem
času tipično niso več za računalnikom. S tem namenom KumuluzCrowdsensing
omogoča, da lahko sporočila pošljete takoj ali ob določenem času, ki ga
predhodno nastavite.


## KJE?

V določenih primerih ni pomemben čas pošiljanja, temveč lokacija
prejemnika. Ko uporabnik parkira na območju Zone 2, dobi informacijo o
tarifi in povezavo za plačilo parkirnine. Pošiljanje sporočil ob pravem
trenutku je možno s pomočjo najsodobnejšega algoritma za spremljanje
geolokacije. KumuluzCrowdsensing vključuje nastavitve za pošiljanje
sporočil, ko uporabnik vstopi, zapusti ali se določen čas nahaja na
določeni lokaciji. Tako lahko z uporabnikom vzpostavimo personalizirano
in relevantno komunikacijo.

##

Kako ustrezno izbrati parametre kam, komu, kdaj in kje poslati sporočilo
ni lahka naloga. V veliko pomoč pri tem so statistični podatki, s
katerimi lahko spremljamo, kakšen je bil odziv na poslano sporočilo.
KumuluzCrowdsensing omogoča analitično spremljanje sporočil: koliko
sporočil je bilo prebranih, kdaj, kje, katere povezave je prejemnik
odprl, ipd. in na podlagi tega izdela profile uporabnikov in
avtomatizira pošiljanje sporočil.


Učinkovita komunikacija med deležniki pametnih mest je prvi korak k
uresničevanju ciljev pametnega mesta. Platforma [KumuluzCrowdsensing](https://crowdsensing.kumuluz.com/) ima
razvite napredne funkcionalnosti za zbiranje podatkov in sodobno
komunikacijo, ki omogočajo **hiter razvoj zahtevnih aplikativnih rešitev
pametnih mest po meri.** Če vas zanima demonstracija funkcionalnosti
platforme KumuluzCrowdsensing, nam pišite na info@kumuluz.com in skupaj
bomo poiskali najboljše možnosti uporabe platforme za vaše pametno
mesto.



